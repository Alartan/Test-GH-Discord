Było tam dwoje ludzi,
nie znamy koloru ich skóry
Ani płci
Właściwie nie wiemy co to był za gatunek.

Może to dziewczyna i chłopak, gdyż ludzie dawniej nie żyli długo,
Ale przecież sześć milionów lat temu
	Mogło być
Inaczej

Może łowili ryby
	Spacerowali
Lub okrętem płynąc do brzegu Atlantów
Zatrzymali się żeby zostawić nam ślady

Może to ojciec z dzieckiem
Pod jego czujnym okiem
	Uczyło się
Zostawiać ślady na pięć milionów lat?

Może to dwóch mężczyzn
Na punkcie takiej kombinacji
Świat jest czuły
Ale o tym nie mogli chyba wiedzieć

Mogli walczyć o kochankę
Łowić ryby
Lub uciekając z Atlantydy
	Schłodzić się

Ślady butów trudniej byłoby nam poznać
I nie musieli być z tej samej wioski
	Rasy
	Gatunku

Wiemy natomiast, że później
	Sole z Morza pokryły te tropy,
	Więc na pewno są one
Stare

Mają pięć palców,
	A Wielki
	Płaskim łukiem
	aż do wąskiej pięty

	Wspierał ciało
	Na wąskiej stopie
	W pionowej postawie
	Bez kciuka

Nie wiemy nawet
	Czy ich współziomkowie
	Jakkolwiek żyją teraz
	Między nami

Może wyjątkiem
Uczynieni
Dzielili tylko z nami schemat
Stopy człowiekowatej

Mogli mieć dużo włosów
Naukowcy dawniej z bujnymi brodami
Orzekli, że
Ludzie rozumni mają mało włosów

Na pewno wiemy, że nie mieli szponów
Więc te ich stopy
	Były
Nasze

Mogło być ich więcej niż dwoje
Przecież.

Czy wystarcza
	Pląsać
	Boso
	Piaskiem
	By poruszyć nowoczesną naukę?
